---
title: Nanobit - slavimo optimizam i želju želju za uspjehom
author: Dorian Antešić
date: "2020-09-18"
description: Osim povećanja državnog kredibiliteta kod investitora, Nanobitov uspjeh dati će poticaj hrvatskim start-upovima jer su pokazali da se i odavde može napraviti veliki “exit”, tj. prodaja vlastitog poduzeća. Nije nužno da se ide izvan domovine kako bi se osigurala mogućnost za uspješnu prodaju poduzeća u budućnosti.
thumbnail: ./nanobit-logo.jpg
thumbnailAuthor: Nanobit
hashtags: ["nanobit", "startup", "hrvatska"]
---

Prije dva dana medijima je odjeknula vijest - Nanobit je prodan za 150 milijuna dolara!

Vrhunska vijest! pomislio sam. Ona to i jest. Super stvar. Za Nanobit znam ne baš toliko dugo. Nisam pratio njihove pojave po medijima. Znao sam naići na njih na internetu. Sjećam ih se zapravo najviše po gostovanju suosnivača Alana Sumine na konferenciji “Poduzetnički mindset za studente” koja se održala u lipnju ove 2020. godine.

Nanobit je poduzeće u gejming industriji koje proizvodi igre za žene koje koriste pametne telefone. Prema podacima Fine u prošloj godini 195,2 milijuna prihoda s 17,6 milijuna kuna neto dobiti dok je u ovoj polovici 2020. godine ostvario 236 milijuna kuna prihoda uz operativnu dobit od 44 milijuna kuna. To predstavlja rast prihoda od 20,9% već u prvoj polovici godine.

Kupac Nanobita je Stillfront Group, švedski izdavač računalnih igara. <a href="https://www.stillfront.com/en/stillfront-group-acquires-nanobit-and-expands-the-portfolio-with-narrative-and-lifestyle-games/" target="_blank" rel="noopener noreferrer">Prema podacima koje su objavili kupci</a>, Nanobit će biti prodan u dvije transakcije. Prva transakcija od 100 milijuna dolara (78% vlasništva) bit će podijeljena na 70% uplaćena gotovine i 30% dionica Stillfron grupe. Preostalih 22% vlasništva odvit će se u drugoj transakciji i ovisit će o rezultatima Nanobita do 2023. godine s time da ne prelazi iznos od 48 milijuna dolara. Druga transakcija će biti podijeljena kao i prva, tj. 70% u gotovini i 30% u dionicama kupca.

Kupci očekuju veliki rast Nanobita i zato su platili ovoliko iznos uzevši u obzir sadašnju dobit poduzeća. To je velika stvar jer pokazuje iznimni optimizam u poduzeće koje se nalazi u Hrvatskoj.

Kupci očekuju veliki rast Nanobita i zato su platili ovoliko iznos uzevši u obzir sadašnju dobit poduzeća. To je velika stvar jer pokazuje iznimni optimizam u poduzeće koje se nalazi u Hrvatskoj.

Naglašavam “u Hrvatskoj” zbog značaja za kojeg smatram da je potreban Hrvatskoj. Kako je <a href="https://arhivanalitika.hr/blog/nanobit-politicka-ekonomija-jednog-uspjeha/" target="_blank" rel="noopener noreferrer">Velimir Šonje lijepo opisao u članku</a>, u Hrvatskoj postoje tri vrste generacijskih poduzetnika. Oni koji su rođeni prije 1960-ih i sudjelovali su u privatizaciji, oni koji su rođeni od kraja 1950-ih do 1980-ih koji su zakasnili na privatizaciju i treća skupina, oni rođeni nakon 1980-ih koji se niti ne sjećaju privatizacije. Osnivači Nanobita spadaju u treću skupinu.

Javnost ima negativno mišljenje o poduzetnicima iz prve generacije. Ne želim generalizirati, nisu svi poduzetnici iz te skupine “kontroverzni poduzetnici” kako ih novinari vole opisati. Većina nije, ali javnost ima drugačije mišljenje. To svaku osobu koja se bavi poduzetništvom i koja razumije biznis ne treba brinuti. Više je do našeg mentaliteta i averzije prema kapitalizmu.

Ono što želim ovime reći je da je sam uspjeh Nanobita, a prije toga i Infobipa, uveliko važan za hrvatsko gospodarstvo jer osim što smo dobili nove bogataše koji će zasigurno uložiti svoj novac u nova poduzeća (ili razvoj starog, svejedno dobro) oni učiti da Hrvatska zasvijetli na investicijskog karti svijeta. Učinit će Hrvatsku vidljiviju investitorima.

Osim povećanja državnog kredibiliteta kod investitora, Nanobitov uspjeh dati će poticaj hrvatskim start-upovima jer su pokazali da se i odavde može napraviti veliki “exit”, tj. prodaja vlastitog poduzeća. Nije nužno da se ide izvan domovine kako bi se osigurala mogućnost za uspješnu prodaju poduzeća u budućnosti.

## Što od ovoga imaju financijaši?

Bolji položaj Hrvatsku kod investitora znači veće šanse za prikupljanjem kapitala. Lakši pristup investitorima, ali i bankama jer je moguća da start-upovi više neće biti gledani kao “jako riskantna poduzeća”. Naravno da će i dalje biti riskantna, ali sada imamo jasan primjer kako je jedno poduzeće ostvarilo prodaju vlasništva za preko 40 puta svoje dobiti, što ipak daje neku veću nadu da i druga poduzeća to mogu.

Nadam se da će ovom prodajom više VC fondova uzeti Hrvatsku kao svoje tržište te krenuti investirati u domaće start-upove. Start-up scena se razvija, dolaze novi igrači. Hrvatskom će uskoro u medijima dominirati “kapitalisti” koji nemaju nikakvu povezanost s možebitnom “privatizacijskom pljačkom”. Kapitalisti koji su ostvarili svoje bogatstvo prema pravim principima kapitalizma - na tržištu bez političke pomoći. Takve ljude trebamo i takve ih trebamo promovirati.

Slavimo njihov uspjeh jer time slavimo optimizam i želju za uspjehom, ono što nam treba više od svega.

Uživajte u ovim danima i nek ih bude što više.

Ako želite i dalje čitati o financijama, investiranju i ekonomiji zapratite <a href="https://www.facebook.com/Pri%C4%8Dajmo-o-novcu-103037651540688" target="_blank" rel="noopener noreferrer">Facebook</a> i <a href="https://www.linkedin.com/in/dorian-ante%C5%A1i%C4%87-5255361a0/" target="_blank" rel="noopener noreferrer">LinkedIn</a> stranice bloga. 
-